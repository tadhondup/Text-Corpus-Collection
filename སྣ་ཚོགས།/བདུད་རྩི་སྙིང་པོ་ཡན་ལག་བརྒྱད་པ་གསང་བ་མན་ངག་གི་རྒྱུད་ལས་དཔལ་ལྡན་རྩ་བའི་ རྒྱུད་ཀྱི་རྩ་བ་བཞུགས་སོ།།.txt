http://bo.jetsongkhapa.org/skadyig/ksoba/2014-12-08/653.html
 ལེའུ་དང་པོ། རྒྱུ་གླེང་གཞི་བཤད་པ།
 
 
	འདི་སྐད་བདག་གིས་བཤད་པའི་དུས་གཅིག་ན།  །དྲང་སྲོང་གི་གནས་སྨན་གྱི་གྲོང་ཁྱེར་ལྟ་ན་སྡུག་ཅེས་བྱ་བ།  རིན་པོ་ཆེ་སྣ་ལྔ་ལས་གྲུབ་པ་པའི་གཞལ་ཡས་ཁང་ཡོད་དེ།  །ཁང་པ་དེའི་རྒྱན་ནི་སྨན་གྱི་ནོར་བུ་རིན་པོ་ཆེ་རྣམ་པ་སྣ་ཚོགས་པས་བརྒྱན་པ་སྟེ།  ནོར་བུ་རིན་པོ་ཆེ་དེས་ནི་རླུང་གི་ནད་དང༌།  མཁྲིས་པའི་ནད་དང༌།  བད་ཀན་གྱི་ནད་དང༌།  ལྡན་པའི་ནད་དང༌།  འདུས་པའི་ནད་ལས་གྱུར་པའི་ནད་བཞི་བརྒྱ་རྩ་བཞི་སེལ་བར་བྱེད་པ་ཚ་བའི་ནད་ལ་བསིལ་དུ་གྱུར་པ།  གྲང་བའི་ནད་ལ་དྲོད་དུ་གྱུར་པ།  བགེགས་རིགས་སྟོང་ཕྲག་བརྒྱད་ཅུ་ཞི་བར་བྱེད་པ་དགོས་འདོད་ཐམས་ཅད་ཡིད་བཞིན་དུ་གྲུབ་པར་བྱེད་པ་ཡོད་དོ།  །གྲོང་ཁྱེར་དེའི་ལྷོ་ཕྱོགས་ན།  རི་བོ་འབིགས་བྱེད་ཅེས་བྱ་བ་ཉི་མའི་སྟོབས་དང་ལྡན་པའི་རི་ལ།  སེ་འབྲུ་དང༌།  ན་ལེ་ཤམ་དང༌།  པི་པི་ལིང་དང༌།  ཙི་ཏྲ་ཀ་ལ་སོགས་པ་གྲང་བ་སེལ་བར་བྱེད་པའི་སྨན་རོ་ཚ་བ་དང༌།  སྐྱུར་བ་དང༌།  ལན་ཚྭ་བ་དང༌།  ནུས་པ་ཚ་བ་དང༌།  རྣོ་བའི་སྨན་གྱི་ནགས་ཚལ།  རྩ་བ་དང༌།  སྡོང་པོ་དང༌།  ཡལ་ག་དང༌།  ལོ་མ་དང༌།  
འདིར་རྐྱང་རྡེབ་བྱས་ནས་རྩོམ་ཡོངས་ལ་བལྟས་ཆོག  ཡིག་ཆའི་ཆེ་ཆུང་། ( 253.17 KB )